# Bab 7

“Tidak akan kuberi jejak kaki celaka itu ke tebing sungai ini!”, tegas Dato Maharaja Lela.

“Sultan sudah memberi kuasa pada aku dan kamu tiada kuasa untuk menolak”

“Maka cukai akan dimulakan ..”

Dato Maharaja Lela menyerbu ke arah sampan Birch. Askar upahannya itu bergegas menghalang kemaraan Dato Maharaja Lela ke arah Birch. Keluar daripada celahan rumpun bambu adalah Sepuntum yang membawa tombak yang matanya dihalakan kearah askar upahan tersebut.

Askar upahan mati ditikam oleh tombak Sepuntum.

Birch lari masuk ke dalam sampan, disuruh orang suruhannya mendayung pergi daripada kawasan itu. Tergocoh gocoh orang suruhannya cuba untuk mendayung pergi.

Ditombak oleh Sepuntum. Mati orang suruhannya.

Sepuntum naik ke atas sampan, diacah-acah Birch dengan kerisnya. Birch tarik tombak dan diacah semula ke arah sepuntum. Sepuntum cuba menggoyahkan imbangan Birch dengan menggerakkan sampan ke kiri dan kekanan.

birch duduk sambil tangannya tetap memegang tombak dengan erat.

“mana pergi kuasa kau Birch?”

“apa kau tak tahu ajalmu sudah hampir?”

“kalau kalian apakan aku, british tak akan berdiam diri. kelak kalian akan di hukum”

“demi maruah bangsa dan agama dicencang pun aku sanggup”

Sepuntum melaga-laga kerisnya dan tombak yang dipegang Birch untuk membuka dan menguji Birch kalau kalau terbuka peluang untuk dibenamkan kerisnya di badan Birch.

Dari dalam sungai X keluar perlahan-lahan di belakang Birch. dia menghunus tepat kepada tulang belakang birch dan dilalukan ke arah langit seraya dipusingkan 180 darjah sekuat mungkin kerisnya itu agar hancur segala saraf yang disentuh keris itu.

Terdengar bunyi derupan terkoyak kulit dan daging serta terbuka antara dua bahagian tulang belakang serta merentapkan saraf tunjang Birch. Terpercik darah merah panas yang keluar dengan lahu daripada saraf tunjangnya membasahi keris dan tangan X dan mengalir terus ke sungai. Sungai telah bertukar warna dengan campuran warna merah darah.

Tersentak Birch daripada tikaman itu, lalu terlepas tombak yang ada di tangannya. Sepuntum mengambil peluang dan dirodok terus kerisnya ke jantung Birch. Mati Birch.

X mencabut keris dari belakang Birch dan dia berlalu kembali secara perlahan daripada sampan itu ke arah tebing sungai sambil dilalukan kerisnya ke dalam air sungai agar hilang darah Birch yang terlekat di kerisnya itu.