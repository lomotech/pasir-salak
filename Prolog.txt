# Prolog

"Birch dah mati!”, jerit seorang lelaki dengan nada yang paling tinggi dia mampu capai yang datangnya daripada pinggir Sungai Perak menghala ke pasar Pasir Salak.

Riuh rendah disetiap laluan yang lelaki itu pergi dengan mulut-mulut orang yang bertanya dan berkata tentang perkara yang baru didengar mereka. Apakah benar Resident British yang baru dilantik setahun lalu, James Wheeler Woodford Birch atau lebih dikenali dengan Resident J.W.W. Birch dah telah mati dibunuh?

“Penghulu kita, Dato Maharaja Lela dan Sepuntum yang bunuh, sedang Resident Birch itu mandi di pinggir sungai.”, terang lelaki itu kepada penduduk Pasir Salak yang masih bingung dan terkejut dengan berita yang tersebar itu.

Seraya itu, di pinggir sungai, Dato Maharaja Lela, Sepuntum dan seorang pemuda sedang membersihkan tombak yang digunakan tadi untuk membunuh Birch. “Maka selepas ini, tiadalah kita berjumpa kerana sudah tentu British akan mencari akan kita semua.”, ujar Dato Maharaja Lela.

“Dan kamu anak muda, tidaklah aku rasa si Dali nampak kamu tadi. Nasib kamu baik.”, ujarnya lagi. Maka berpecahlah mereka kepada tiga jalan. Dato Maharaja Lela menghala ke pasar naik ke atas menuju ke rumahnya, Sepuntum ke hutan utara dan pemuda itu ke arah selatan.

“Salim, terima kasih.”, ujar Dato Maharaja Lela kepada pemuda itu lantas pemuda itu membalas dengan anggukkan dan hilang dari pandangan.